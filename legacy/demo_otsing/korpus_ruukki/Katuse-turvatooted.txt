Katuse turvatooted

Katus peab olema turvaline

Majaomanikul tuleb hoolt kanda katuse korrasoleku ja turvalisuse eest. See omakorda nõuab turvaliste käiguteede loomist katustele, et tagada ohutu ligipääs korstnate, läbiviikude, katuseakende või antennide juurde.

Lumetõkked tuleb paigaldada sissekäikude, räästa all kulgevate kõnniteede, puhke- ja mängunurkade kohale, kus katuselt allalibisev lumi võib põhjustada õnnetusi. Samuti ka räästarennide ühenduskohtade kaitseks allalibiseva lume ja jää eest.

Katusesillad, redelid ja piirded on valmistatud vastupidavast tsingitud terasest, mis on kaetud värvkattega. Lai kinnitusdetailide valik võimaldab turvatooteid paigaldada erinevatele katuseprofiilidele.

